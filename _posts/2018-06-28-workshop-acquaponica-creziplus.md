---
layout: post
title: "Workshop introduttivo sull’acquaponica: Orto e acquario urbano"
categories: eventi
---

# Workshop introduttivo sull’acquaponica: Orto e acquario urbano

![Verdure](https://raw.githubusercontent.com/aquaponicspmo/blog/master/img/verdure.jpg)

Giovedì 12 luglio, dalle 16:00 alle 20:00,
"Workshop introduttivo sull’acquaponica: Orto e acquario urbano" a cura di Aquaponics PMO e condotto dall'Ing. Gaetano Benanti. 

## Invito

![Bumina](https://raw.githubusercontent.com/aquaponicspmo/blog/master/img/bumina.jpg)

Ti piacerebbe creare il tuo orto acquaponico in balcone, utilizzando un metodo ecosostenibile che combina una coltura idroponica di verdure da foglia con un piccolo allevamento di pesci in condizioni controllate?

Ti piacerebbe arredare il tuo giardino con giochi di acqua, verdure ed un piccolo acquario?
Hai curiosità e passione per la scienza ed una manualità artigianale?
Se si, questo workshop di introduzione all’acquaponica è per te!

L' acquaponica è una forma di agricoltura mista ad allevamento ecosostenibile.
L'acquaponica è una combinazione tra una coltivazione idroponica e l'acquacoltura al fine di ottenere un ambiente simbiotico. In un sistema acquaponico, l’acqua dalle vasche dei pesci viene pompata ai letti di crescita delle piante, dove viene fitodepurata, e poi tornare di nuovo al pesce.
I letti di coltivazione delle piante consentono ai batteri di convertire l’ammoniaca, tossica per i pesci, in nitrato assorbibile dalle piante.

L’acquaponica è ecosostenibile perchè utilizza una frazione dell’acqua necessaria per la produzione tradizionale in terra, perché la soluzione nutritiva viene riciclata, perchè non usa fertilizzanti e pesticidi di sintesi e perchè crea pochissimi rifiuti.

L’acquaponica è indicata in ambienti urbani dove l’accesso al suolo agricolo è difficile; l’alta produttività in piccoli spazi rende l’acquaponica un metodo interessante per la sicurezza alimentare e per l’agricoltura in micro scala a km zero.

## Il programma del Worskhop

![Schema acquaponica](https://raw.githubusercontent.com/aquaponicspmo/blog/master/img/schema-acquaponica.jpg)

"Workshop introduttivo sull’acquaponica: Orto e acquario urbano"

Giovedi 12 luglio 2018

16:00 - 20:00

Programma: 

1. Le basi dell’acquaponica
Il ciclo
Le differenze tra Acquaponica, Idroponica, Acquacoltura e IMTA
Utilizzo in ambito urbano dell’Acquaponica

2. Riferimenti on line
Il manuale della #FAO
BackyardAquaponics
Aquaguide

3. La bumina
Storia
Fasi costruttive della Bumina
Assemblaggio di un mini impianto di prova (campana venturi)

4. Esempi costruttivi
altre tipologie di impianti

5. Domande e Risposte

La quota di iscrizione al workshop è di 30 €
Per Info e iscrizioni scrivere a:

info@creziplus.it

aquaponicspmo@gmail.com

A tutti gli iscritti al corso verrà inviata una lista di oggetti che facoltativamente potranno acquistare in proprio e portare al workshop. In alternativa i partecipanti potranno semplicemente studiare l'impianto di prova che verrà realizzato insieme al docente.

Docente del corso - Ing. Gaetano Benanti
Ingegnere meccanico, ha maturato negli ultimi anni esperienza nella costruzione e progettazione di impianti con energie alternative.
Nel 2009 ha scritto uno dei primi articoli in lingua italiana sulla coltivazione acquaponica.
Ha realizzato alcuni impianti domestici e da giardino e redatto piani per il finanziamento di attrezzature acquaponiche da parte di Banca Etica.

Supporto Marketing - Marco Lombardo
Consulente su Marketing e Open Source, è il fondatore dell’associazione Industria Italiana del Software Libero.

[AquaponicsPMO](http://www.aquaponicspmo.it)
 è un piccola realtà di Palermo che ha lo scopo di ricercare e progettare nuove soluzioni in ambito acquaponico.
I nostri valori sono il miglioramento socio - ambientale e l'Openness applicati all'agricoltura urbana ed al recupero dell'ambiente urbano.

## Info e Contatti:

![Cantieri Culturali alla Zisa](https://raw.githubusercontent.com/aquaponicspmo/blog/master/img/cantieri-culturali-alla-zisa.jpg)

[Cre. Zi. Plus](https://www.creziplus.it/), nuovo community hub dedicato alla creatività e all’innovazione sociale - Cantieri Culturali alla Zisa di Palermo - Via P. Gili, 4 - Pad. 10 e 11, nato da un progetto di CLAC ed il Consorzio Arcaa, sostenuto dalla Fondazione CON IL SUD.

Cre.Zi. Plus - Pad. 10-11, Cantieri culturali alla Zisa
Via P. Gili 4, 90138 - Palermo
[www.creziplus.it](https://www.creziplus.it/)
info@creziplus.it

